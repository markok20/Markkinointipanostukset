Markkinointipanostukset

Kuinka mitata markkinointikampanjan onnistumista ja kannattavuutta?

Yksi perinteisistä kampanjoiden mittaamiskeinoista on RFM-menetelmä, jonka avulla analysoidaan kerätty kuluttajakäyttäytymisen data. Se mittaa oston viimeaikaisuutta (Recency), oston tiheyttä (Frequency) ja ostojen rahallista arvoa (Monetary value). 

RFM-menetelmää käytetään markkinointikampanjoiden ja suorakirjeiden kohdentamisessa. Se hyödyntää historiatietoa kulutuskäyttäytymisestä segmentoinnin perustana, kun aiemmin segmentoinnin perusteena käytettiin demografisia tekijöitä. Jokainen asiakas pisteytetään yhdestä viiteen jokaisen muuttujan mukaan. Lopuksi muuttujien arvot lasketaan yhteen ja saadaan RFM-tulos. Menetelmän muuttujia voidaan myös hyödyntää asiakkaan elinkaaren arvon arvioimisessa.

Hyödynnetään seuraavaksi menetelmää esimerkkidatassa, jota ristiintaulukoidaan muun muassa sukupuolen, siviilisäädyn ja tulojen mukaan. Kuvataan ensiksi avainmuuttuja eli ostopäätös. Huomataan, että "no response" on 85.5%. Huomataan, että sukupuolten välillä ei ole suuria eroja ostopäätöksessä. Kuvataan avainmuuttujaa eli ostopäätöstä tulojen mukaan. Näin huomataan, että kampanja puree erittäin hyvin asiakkaisiin, joiden tulot ovat yli 55 000. Vastaavasti sukupuolten välillä ei ole eroja, kun tulot ovat alle 55 000.

Huomataan myös, että siviilisäätyjen välillä ei ole suuria eroja ostopäätöksessä. Kuvataan myös RFM-tulos. Siinä nähdään, että korkea RFM-tulos on linjassa kampanjan onnistumisen kanssa. 

RFM-menetelmä on suosittu, koska se on yksinkertainen, helppo ja nopea. Menetelmä on kustannustehokas tapa hallinnoida ja segmentoida suuria asiakaskantoja. Tarvittava data saadaan helposti sisäisistä laskenta- ja toiminnanohjausjärjestelmistä. Menetelmä tunnistaa mahdollisia poistuvia asiakkaita. RFM-muuttujien on todettu myös toimivan erinomaisesti uskollisten asiakkaiden tunnistamisessa.

Toisaalta muuttujien vähyys on tuonut mukanaan kritiikkiä. Se toimii hyvin vain arvokkaimpien asiakkaiden tunnistamisessa ja lyhyen aikavälin kannattavuuden parantamisessa. Menetelmä ei huomioi myöskään matalan RFM-arvon saaneiden asiakkaiden potentiaalia. Suurin osa asiakkaista kuitenkin ostaa harvoin ja käyttää pieniä summia rahaa. RFM ei sovellu uusille yrityksille, koska uusilla yrityksillä ei vielä ole tarvittavaa määrää asiakastietoa luotettavaan analysointiin. 
Menetelmää voi hyödyntää vain nykyisen asiakaskantaan. Sitä ei voi hyödyntää tulevien asiakkaiden kannattavuuden arvioimiseen, koska mahdollisista uusista asiakkaista ei ole saatavilla kulutusdataa. Yhtenä keinona RFM-mittarin tehon parantamiseen on ehdotettu painotettua laskemistapaa, mutta se vaatii syvällistä toimialan ja liiketoiminnan tuntemista. 

Lopuksi tarkoituksena on mallintaa dataa logistisella regressiolla ja SVM-mallilla.

Tarkoituksena on lisäksi visualisoida ja arvioida malleja sekä tuoda esiin vaihtoehtoisia malleja.

Kuinka tuoda dataa ja pilkkoa se analysoivaksi?

Kuinka visualisoida dataa?

kuinka muokata dataa SMOTE-analyysiä varten?

Kuinka opettaa SVM-mallinnusta ja logistisia regression malleja?

Kuinka arvioida mallien suorituskykyä confusion matrixin, AUC ja ROC mallien avulla, Gainin ja Liftin taulukoilla?

Kuinka vertailla malleja käyttämällä odotettua arvon viitekehystä?
